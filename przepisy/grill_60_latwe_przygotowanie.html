Piersi z indyka z kolendrą marynowane w mleku kokosowym – skorzystaj koniecznie z tego przepisu, robiąc obiad albo kiedy organizujesz grilla. To smaczne danie o orientalnym smaku będzie bardzo ciekawą alternatywą dla kiełbasek i karkówki. Podaj to aromatyczne danie na przykład z sosem tzatziki, czosnkowym lub z pomidorową salsą. Dobrze będzie smakowało z zieloną sałatą w ziołowym sosie oraz z ryżem. Pokrój mięso w grube paski i przygotuj marynatę z mleczka kokosowego, przypraw oraz łagodnego ketchupu. Kmin rzymski dodawany do pasty dobrze jest najpierw zmielić lub utrzeć w moździerzu. Mleczko kokosowe ma delikatnie słodki smak, możesz więc przełamać go pikantnymi składnikami. Indyka dokładnie natartego marynatą warto wstawić do lodówki nawet na kilkanaście godzin. Do piersi z indyka przygotowanych w ten sposób dodaj na przykład surówkę z kapusty pekińskiej. Koniecznie sprawdź nasz przepis na piersi z indyka z kolendrą marynowane w mleku kokosowym i podziel się swoją opinią w komentarzu.