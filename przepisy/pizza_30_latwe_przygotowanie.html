Szukasz uniwersalnej potrawy na spotkanie towarzyskie? Przyrządź smaczną pizzę, dobierając do niej składniki, które preferujesz. Sięgnij np. po pikantną papryczkę chili, ostrą czerwoną lub białą cebulę oraz czarne oliwki. Skontrastuj ich smak ze słodką kukurydzą, dojrzałym pomidorem i pieczarkami. W sezonie letnim wykorzystuj świeże warzywa, zestawiając ze sobą w różnych wariatach kolorową paprykę i liście rukoli, szpinaku lub jarmużu. W pizzy świetnie sprawdzą się również składniki mięsne, takie jak: plastry pepperoni lub salami, kawałki grillowanego lub podsmażanego kurczaka, chrupiący boczek albo szynka. Nie zapomnij także o dodatku żółtego sera (edamski, gouda, cheddar) lub mozzarelli. Wybrane składniki pizzy rozmieść równomiernie na cieście drożdżowym. Możesz ułożyć z nich także ciekawy wzór, np. zabawną twarz. Danie podawaj na gorąco, od razu po upieczeniu, najlepiej z sosem pomidorowym, czosnkowym lub majonezowym. A jaka jest Twoja ulubiona pizza?  Koniecznie podziel się swoimi faworytami w komentarzu.